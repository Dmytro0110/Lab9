<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Onyshchenko09-2</title>
    <link rel="stylesheet" href="style2.css">
</head>
<body class="bg1">
    <div class="div1">
      <h1 class="h1">Пірати Карибського моря</h1>
      <img class="img1" src="Pt.jpg">
       <p class="p1">«Пірати Карибського моря» — пригодницька франшиза. Розпочавшись як серія атракціонів, 2003 року під знайомою назвою вийшла перша частина кіносерії «Прокляття Чорної Перлини» під режисурою Гора Вербінскі. Другу і третю частини було знято методом «бек-ту-бек», тобто одночасно, проте вийшли вони з невеликою перервою.Через чотири роки, у 2011 році виходить наступна частина франшизи — «Пірати Карибського моря: На дивних берегах».У травні 2017 року виходить п'ята частина — «Пірати Карибського моря: Помста Салазара».Після того, як перша частина наймасштабнішого проєкту продюсера Джеррі Брукгаймера лише в США зібрала понад $653 млн, студія «Walt Disney Pictures» нагально вирішила одночасно знімати два продовження. Сценарій другого фільму писали ті ж автори: Тед Еліот і Террі Росіо. Джека Спарроу, Елізабет Свонн і Віла Тернера грають, як і в першому фільмі, Джонні Депп, Кейра Найтлі та Орландо Блум.«Пірати Карибського моря: Скриня мерця» — це другий фільм після мультфільму «Тачки», який глядачі змогли подивитися в вітчизняних кінотеатрах українською мовою. Головні ролі в другій частині сиквелу дублювали лідер групи «Танок на Майдані Конґо» Олег «Фагот» Михайлюта (Джека Спарроу), заслужений артист України Остап Ступка (Віла Тернера) і молода акторка Інна Бєлікова (Елізабет Свонн). Цікаво, що народний артист України Богдан Ступка (батько Остапа Ступки) озвучив батька Віла Тернера. Розмовляти за героїв кінострічки також запросили вінницьких акторів Валерія Прусса і Таїсію Славинську, відомих українському телеглядачеві з реклами Національної лотереї. Усі «голоси» пройшли жорсткий кастинг, в якому вирішальне слово було за представниками «Walt Disney Pictures».Українська версія тексту піратських пригод належить автору перекладу легендарного серіалу «Альф» і мультфільму «Тачки» Олексі Негребецькому. Робота над нею тривала кілька місяців, а власне дубляж тривав близько двох тижнів на студії «Pteroduction Sound» (зараз студія дублювання «Postmodern») у Києві. Режисер озвучування — Костянтин Линартович.</p>
    </div>
</body>
</html>